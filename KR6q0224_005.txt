#-*- mode: mandoku-view; -*-
#+DATE: 2015-08-30 21:48:10.037606
#+TITLE: 靈瑞尼祖揆符禪師妙湛錄
#+PROPERTY: CBETA_ID J35nB338
#+PROPERTY: ID KR6q0224
#+PROPERTY: SOURCE Jiaxing Canon Vol. 35, No. B338
#+PROPERTY: VOL 35
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0224_J_005-0733b> 
#+PROPERTY: JUAN 5

 靈瑞尼祖揆符禪師妙湛錄卷第五¶
學人振渶等錄¶

頌古¶

「舉梁武帝問達磨大師如何是聖諦第一義磨云¶
廓然無聖帝曰對朕者誰磨云不識帝不契達磨¶
遂渡江至魏帝後舉問志公志公云陛下還識此¶
人否帝曰不識志公云此是觀音大士傳佛心印¶
帝悔遂遣使去請志公云莫道陛下發使去取闔¶
國人去他亦不回。」
【
頌曰。¶

#+BEGIN_VERSE
「　金剛寶劍劈天揮進退無門直下危覿面相呈還不¶識等閒放過卻難追
#+END_VERSE
」】¶

「舉趙州示眾云至道無難唯嫌揀擇纔有語言是¶
揀擇是明白老僧不在明白裏是汝還護惜也無¶
時有僧問既不在明白裏護惜個什麼州云我亦¶
不知僧云和尚既不知為什麼卻道不在明白裏¶
州云問事即得禮拜了退。」
【
頌曰。¶

#+BEGIN_VERSE
「　三餐噇了飽膨脝無事花間布一枰倚老逢人還賣¶老不爭黑白滿盤嬴
#+END_VERSE
」】¶

「舉馬大師不安院主問和尚近日尊候如何大師¶
云日面佛月面佛。」
【
頌曰。¶

#+BEGIN_VERSE
「　一拶通身病骨蘇不煩盧扁更懸壺幾多好肉重添¶爝意欲圖全反喪吾
#+END_VERSE
」】¶

「舉德山到溈山挾複子於法堂上從東過西從西¶
過東顧視云無無便出至門首卻云也不得草草¶
便具威儀再入相見溈山坐次德山提起坐具云¶
和尚溈山擬取拂子德山便喝拂袖而出背卻法¶
堂著草鞋便行溈山至晚問首座適來新到在什¶
麼處首座云當時背卻法堂著草鞋出去也溈山¶
云此子已後向孤峰頂上盤結草菴呵佛罵祖去¶
在。」
【
頌曰。
<pb:KR6q0224_J_005-0733c>¶

#+BEGIN_VERSE
「　劍牙盆口煞威獰慣向刀塗血路行一自溈山遭授¶記至今難洗惡聲名
#+END_VERSE
」】¶

「舉雪峰示眾云盡大地撮來如粟米粒大拋向面¶
前漆桶不會打鼓普請看。」
【
頌曰。¶

#+BEGIN_VERSE
「　渾無巴鼻囫圇禪盡令提綱舉不全拋下何勞重打¶鼓須知漆桶有時穿
#+END_VERSE
」】¶

「舉雲門垂語云十五日已前不問汝十五日已後¶
道將一句來自代云日日是好日。」
【
頌曰。¶

#+BEGIN_VERSE
「　秋風索索紫藤枯病葉紛紛感歲徂到老天涯人不¶識清光翻轉未生圖
#+END_VERSE
」】¶

「舉僧問法眼慧超咨和尚如何是佛法眼云汝是¶
慧超。」
【
頌曰。¶

#+BEGIN_VERSE
「　啐啄之機箭拄鋒起心早已涉羅籠若無竭海驅山¶力到此休誇蓋世雄
#+END_VERSE
」】¶

「舉翠巖夏末示眾云一夏以來為兄弟說話看翠¶
巖眉毛在麼(保福云作賊人心虛長慶云生也雲門云關)。」
【
頌曰。¶

#+BEGIN_VERSE
「　唱如白雪和如蘭一字相酬聽者難八面清風惹衣¶裓至今凜凜逼人寒
#+END_VERSE
」】¶

「舉僧問趙州如何是趙州州云東門西門南門北¶
門。」
【
頌曰。¶

#+BEGIN_VERSE
「　門門有路淨無塵趙老分明解轉身不得邏兵伸一¶問誰知賊是普州人
#+END_VERSE
」】¶

「舉睦州問僧近離甚處僧便喝州云老僧被汝一¶
喝僧又喝州云三喝四喝後作麼生僧無語州便¶
打云這掠虛頭漢。」
【
頌曰。¶

#+BEGIN_VERSE
「　有鋒無殿欲何如一喝明明是掠虛莫道銜枚真伎¶死也勝陣敗說兵書
#+END_VERSE
」】¶

「舉黃檗示眾云汝等諸人盡是噇酒糟漢恁麼行¶
腳何處有今日還知大唐國裏無禪師麼時有僧¶
出云只如諸方匡徒領眾又作麼生檗云不道無
<pb:KR6q0224_J_005-0734a>¶
禪只是無師。」
【
頌曰。¶

#+BEGIN_VERSE
「　天上人間一口吞通身伎倆出無門衲僧氣果如樊¶將項羽從教亦喪魂
#+END_VERSE
」】¶

「舉僧問洞山如何是佛山云麻三斤。」
【
頌曰。¶

#+BEGIN_VERSE
「　無星秤子定銖錙滯句承言即受欺今古叢林難著¶價至令好貨不爭奇
#+END_VERSE
」】¶

「舉僧問巴陵如何是提婆宗巴陵云銀碗裏盛雪。」¶

【頌曰。¶

#+BEGIN_VERSE
「　雪盛銀碗類難齊休問全提與半提自解將身藏北¶斗何勞重更躡雲梯
#+END_VERSE
」】¶

「舉僧問雲門如何是一代時教雲門云對一說。」
【
頌¶
曰。¶

#+BEGIN_VERSE
「　對一說口無舌四十九年真秘訣文彩縱橫劫外機¶碧眼胡僧覷不徹屈屈拶得雲門一腳折
#+END_VERSE
」】¶

「舉僧問雲門不是目前機亦非目前事時如何雲¶
門云倒一說。」
【
頌曰。¶

#+BEGIN_VERSE
「　倒一說活潑潑策起眉毛看縱奪陝府銕牛喫蒺藜¶嘉州大象流出血徹徹是聖是凡齊吐舌
#+END_VERSE
」】¶

「舉僧問鏡清學人啐請師啄清云還得活也無僧¶
云若不活遭人怪笑清云也是草裏漢。」
【
頌曰。¶

#+BEGIN_VERSE
「　今古難明啐啄機叢林滾滾是和非老盧佛法不曾¶會嬴得黃梅一領衣
#+END_VERSE
」】¶

「舉僧問香林如何是祖師西來意林云坐久成勞。」¶

【頌曰。¶

#+BEGIN_VERSE
「　坐久成勞歲月移髑髏著地幾人知清風遍界空惆¶悵只把琅玕永夜吹
#+END_VERSE
」】¶

「舉肅宗皇帝問忠國師百年後所須何物國師云¶
與老僧作個無縫塔帝曰請師塔樣國師良久云¶
會麼帝云不會國師云吾有付法弟子耽源卻諳¶
此事請詔問之國師遷化後帝詔耽源問此意如
<pb:KR6q0224_J_005-0734b>¶
何源云湘之南潭之北中有黃金克一國無影樹¶
下合同船琉璃殿上無知識。」
【
頌曰。¶

#+BEGIN_VERSE
「　國師已有全身塔一切天人無見頂起模畫樣是耽¶源帝釋殿前重著銘功德滅兮法財損千古有誰能¶拔本俊衲僧當猛省風從花裏過來香水向石邊流¶出冷
#+END_VERSE
」】¶

「舉俱胝和尚凡有所問只豎一指。」
【
頌曰。¶

#+BEGIN_VERSE
「　無文寶印錦重重一等高提讓此翁堪笑如獐諸小¶果秪將雲霧作神通
#+END_VERSE
」】¶

「舉龍牙問翠微如何是祖師西來意微云與我過¶
禪板來牙過禪板與翠微微接得便打牙云打即¶
任打要且無祖師西來意牙又問臨濟如何是祖¶
師西來意濟云與我過蒲團來牙取蒲團過與臨¶
濟濟接得便打牙云打即任打要且無祖師西來¶
意。」
【
頌曰。¶

#+BEGIN_VERSE
「　拈來便用也尋常度與分明計更長兩個骨撾都勘¶破須知別自有衷腸
#+END_VERSE
」】¶

「舉僧問智門蓮花未出水時如何智門云蓮花僧¶
云出水後如何門云荷葉。」
【
頌曰。¶

#+BEGIN_VERSE
「　天真妙韻壓諸方說著令人齒頰香一種目前難透¶脫競將花葉細商量
#+END_VERSE
」】¶

「舉雪峰示眾云南山有一條鱉鼻蛇汝等諸人切¶
須好看長慶云今日堂中大有人喪身失命僧舉¶
似玄沙玄沙云須是稜兄始得雖然如此我即不¶
恁麼僧云和尚作麼生沙云用南山作麼雲門以¶
拄杖攛向雪峰面前作怕勢。」
【
頌曰。¶

#+BEGIN_VERSE
「　毒燄腥風裏一團直教聞見骨毛寒禁蛇有術誰親¶得拄杖頭邊著眼看
#+END_VERSE
」】¶

「舉南泉因東西兩堂爭貓兒泉遇之白眾曰道得¶
即救取貓兒道不得即斬卻也眾無對泉便斬之。」
<pb:KR6q0224_J_005-0734c>¶

【頌曰。¶

#+BEGIN_VERSE
「　提來活底付何人死要教伊卸業身絕叫一聲刀似¶雪腥風毒血污乾坤
#+END_VERSE
」】¶

「舉趙州自外歸泉舉前話示之州脫草履安頭上¶
而出泉曰子若在即救得貓兒也。」
【
頌曰。¶

#+BEGIN_VERSE
「　神仙秘訣付神仙父子雖親亦不傳頭帶草鞋顛倒¶甚腳跟未有踏青天
#+END_VERSE
」】¶

「舉保福長慶遊山次福以手指云只這裡便是妙¶
峰頂慶云是則是可惜許後舉似鏡清清云若不¶
是孫公便見髑髏遍埜。」
【
頌曰。¶

#+BEGIN_VERSE
「　是即是可惜許無背面全規矩妙峰今古絕人行休¶向蒼苔尋屐齒
#+END_VERSE
」】¶

「舉劉銕磨到溈山山云老牸牛汝來也磨云來日¶
臺山大會齋和尚還去麼溈山放身臥磨便出去。」¶

【頌曰。¶

#+BEGIN_VERSE
「　日醉花前白髮新全忘帝力自由身耕田鑿井吾家¶事那識唐虞是主人
#+END_VERSE
」】¶

「舉蓮花峰菴主拈拄杖示眾云古人到這裏為什¶
麼不肯住自代云為他途路不得力復云畢竟如¶
何又自代云楖栗橫擔不顧人直入千峰萬峰去。」¶

【頌曰。¶

#+BEGIN_VERSE
「　行遍千差與萬差腳頭腳底驗龍蛇堪嗟赤手白拈¶者解道途中不離家
#+END_VERSE
」】¶

「舉僧問百丈如何是奇特事丈云獨坐大雄峰僧¶
禮拜丈便打。」
【
頌曰。¶

#+BEGIN_VERSE
「　雄峰獨坐令高褆有口何人敢問伊一吸黃河絕涓¶滴巨靈神亦豎降旗
#+END_VERSE
」】¶

「舉僧問雲門樹凋葉落時如何雲門云體露金風。」¶

【頌曰。¶

#+BEGIN_VERSE
「　人亡家破髑髏乾月下霜鴻叫影寒誰在高樓最先
<pb:KR6q0224_J_005-0735a>¶聽併將愁緒入雲端
#+END_VERSE
」】¶

「舉南泉參百丈涅槃和尚丈問從上諸聖還有不¶
為人說法底麼泉云有丈云作麼生是不為人說¶
底法泉曰不是心不是佛不是物丈云說了也泉¶
云某甲只恁麼和尚作麼生丈云我又不是大善¶
知識爭知有說不說泉云某甲不會丈云我太煞¶
為你說了也。」
【
頌曰。¶

#+BEGIN_VERSE
「　君向瀟湘我向秦休言同路不同行暫邀茆店開樽¶酒人在異鄉翻有情
#+END_VERSE
」】¶

「舉僧問大隋劫火洞然大千俱壞未審這個壞不¶
壞隋云壞僧云恁麼則隨他去也隋云隨他去。」
【
頌¶
曰。¶

#+BEGIN_VERSE
「　如火與火無迴避分明向道隨他去腳底千山走殺¶人阿誰拔得虛空刺
#+END_VERSE
」】¶

「舉僧問趙州承聞和尚親見南泉是否州云鎮州¶
出大蘿蔔頭。」
【
頌曰。¶

#+BEGIN_VERSE
「　牽爺帶祖逼將來材也何緣養不材落得一身渾是¶膽家無儋石亦開懷
#+END_VERSE
」】¶

「舉麻谷持錫到章敬遶禪床三匝振錫一下卓然¶
而立敬云是是麻谷又到南泉遶禪床三匝振錫¶
一下卓然而立泉云不是不是麻谷當時云章敬¶
道是和尚為什麼道不是泉云章敬即是是汝不¶
是此是風力所轉終成敗壞。」
【
頌曰。¶

#+BEGIN_VERSE
「　轉處不停輪迅機如掣電拈卻是與非古今常對面¶見不見撒出明珠顆顆圓旁人眼裏添花片咄
#+END_VERSE
」】¶

「舉定上座問臨濟如何是佛法大意濟下禪床擒¶
住與一掌便托開定佇立傍僧云定上座何不禮¶
拜定方禮拜忽然大悟。」
【
頌曰。¶

#+BEGIN_VERSE
「　辣掌風生沒面情豈同黃檗老婆心家貧無奈重遭¶劫立地教伊斷命根
#+END_VERSE
」】
<pb:KR6q0224_J_005-0735b>¶

「舉陳操尚書看資福福見來便畫一圓相操云弟¶
子恁麼來早是不著便何況更畫一圓相福便掩¶
卻方丈門。」
【
頌曰。¶

#+BEGIN_VERSE
「　金圈直下向人拋透得方知眼目高生小腳跟紅線¶斷等閒平步上青霄
#+END_VERSE
」】¶

「舉仰山問僧近離甚處僧云廬山山云曾遊五老¶
峰麼僧云不曾到山云闍黎不曾遊山雲門云此¶
語皆為慈悲之故有落草之談。」
【
頌曰。¶

#+BEGIN_VERSE
「　出草之談有誰能搆轉腦回頭殊不唧溜逼塞虛空¶無路行芒鞋踏踏隨人後忽翻騰解哮吼金毛師子¶消一個
#+END_VERSE
」】¶

「舉文殊問無著近離甚處無著云南方殊云南方¶
佛法如何住持著云末法比丘少奉戒律殊云多¶
少眾著云或三百或五百無著問文殊此間如何¶
住持殊云凡聖同居龍蛇混雜著云多少眾殊云¶
前三三後三三。」
【
頌曰。¶

#+BEGIN_VERSE
「　相逢狹路轉身難開口無端落二三眨得眼來俱打¶失天涯何處覓同參
#+END_VERSE
」】¶

「舉長沙一日遊山歸至門首首座問和尚什麼處¶
去來沙云遊山來首座云到什麼處來沙云始隨¶
芳草去又逐落花回座云大似春意沙云也勝秋¶
露滴芙蕖。」
【
頌曰。¶

#+BEGIN_VERSE
「　穩坐家堂未為寶出草何妨重入草春光踏爛石頭¶香一片好山青不了
#+END_VERSE
」】¶

「舉盤山垂語云三界無法何處求心。」
【
頌曰。¶

#+BEGIN_VERSE
「　三界無法何處求心水不洗水金不博金夜來風雨¶交相鬥花落門前一寸深
#+END_VERSE
」】¶

「舉風穴在郢州衙內上堂云祖師心印狀似銕牛¶
之機去即印住住即印破只如不去不住印即是¶
不印即是時有盧陂長老出問某甲有銕牛之機
<pb:KR6q0224_J_005-0735c>¶
請師不搭印穴云慣釣鯨鯢澄巨浸卻嗟蛙步輾¶
泥沙陂佇思穴云長老何不進語陂擬議穴打一¶
拂子穴云還記得話頭麼試舉看陂擬開口穴又¶
打一拂子牧主云佛法與王法一般穴云見個什¶
麼道理牧主云當斷不斷返招其亂穴便下座。」
【
頌¶
曰。¶

#+BEGIN_VERSE
「　銕牛機誰觸妙用無方轉轆轆去印住兮未許回¶眸住印破兮那容置足赤手生擒火聚中何煩背地¶抽金鏃佛祖從來不為人擬欲談時舌頭禿
#+END_VERSE
」】¶

「舉僧問雲門如何是清淨法身門云花藥欄僧云¶
便恁麼去時如何門云金毛獅子。」
【
頌曰。¶

#+BEGIN_VERSE
「　花藥欄邊春爛熳誰知下有毒蛇窠一朝踏著親遭¶螫千聖從教骨髓枯
#+END_VERSE
」】¶

「舉陸亙大夫與南泉語話次陸云肇法師道天地¶
與我同根萬物與我一體也甚奇怪南泉指庭前¶
花召大夫云時人見此一株花如夢相似。」
【
頌曰。¶

#+BEGIN_VERSE
「　指出庭花叫一聲幾人夢裏強惺惺掀翻色相尋玄¶路錯打南柯第十更
#+END_VERSE
」】¶

「舉趙州問投子大死底人卻活時如何投子云不¶
許夜行投明須到。」
【
頌曰。¶

#+BEGIN_VERSE
「　死去活來無氣息投明禁夜絕途程二員古佛光交¶射瓦礫荊榛盡坦平
#+END_VERSE
」】¶

「舉龐居士辭藥山山命十禪客相送至門首居士¶
指空中雪云好雪片片不落別處時有全禪客云¶
落在甚麼處士打一掌全云居士不得草草士云¶
汝恁麼稱禪客閻老子未放汝在全云居士作麼¶
生士又打一掌云眼見如盲口說如啞。」
【
頌曰。¶

#+BEGIN_VERSE
「　洞然一色透還難千古叢林作笑端翻轉面皮遭毒¶手主賓道喪腳頭寬
#+END_VERSE
」】¶

「舉僧問洞山寒暑到來如何迴避山云何不向無
<pb:KR6q0224_J_005-0736a>¶
寒暑處去僧云如何是無寒暑處山云寒時寒殺¶
闍黎熱時熱殺闍黎。」
【
頌曰。¶

#+BEGIN_VERSE
「　唱歌須郢人運斤推大匠拍拍是陽春全鋒無一向¶霜威凜凜骨毛寒爍石流金底模樣不動纖塵致太¶平月明簾外添惆悵
#+END_VERSE
」】¶

「舉禾山垂語云習學謂之聞絕學謂之鄰過此二¶
者是為真過僧問如何是真過山云解打鼓又問¶
如何是真諦山云解打鼓又問即心即佛即不問¶
如何是非心非佛山云解打鼓又問向上人來時¶
如何接山云解打鼓。」
【
頌曰。¶

#+BEGIN_VERSE
「　禾山伎倆秪些些毒鼓當軒信手撾千古家聲轟宇¶宙從教佛祖眼迷麻
#+END_VERSE
」】¶

「舉僧問趙州萬法歸一一歸何處州云我在青州¶
作領布衫重七斤。」
【
頌曰。¶

#+BEGIN_VERSE
「　火浣冰綃類不同金刀玉尺漫裁縫禪流總向青州¶問生怕宗師打脫空
#+END_VERSE
」】¶

「舉鏡清問僧門外是什麼聲僧云雨滴聲清云眾¶
生顛倒迷己逐物僧云和尚作麼生清云洎不迷¶
己僧云洎不迷己意旨如何清云出身猶可易脫¶
體道應難。」
【
頌曰。¶

#+BEGIN_VERSE
「　虛簷滴瀝雨聲寒迷己眾生被熱謾誰解碧渠花下¶水等同滄海怒濤觀
#+END_VERSE
」】¶

「舉僧問雲門如何是法身門云六不收。」
【
頌曰。¶

#+BEGIN_VERSE
「　笑殺雲門六不收一時翻轉尾和頭風吹日炙無人¶識模樣看看鬼見愁
#+END_VERSE
」】¶

「舉王太傅入招慶煎茶時朗上座與明招把銚朗¶
翻卻茶銚太傅見問上座茶爐下是什麼朗云捧¶
爐神太傅云既是捧爐神為什麼翻卻茶銚朗云¶
仕官千日失在一朝太傅拂袖便去明招云朗上¶
座喫卻招慶飯了卻去江外打埜榸朗云和尚作
<pb:KR6q0224_J_005-0736b>¶
麼生招云非人得其便。」
【
頌曰。¶

#+BEGIN_VERSE
「　打翻茶銚俗官嫌覆水難收等逝川涓滴興波能幾¶幾空教雷火霹青天
#+END_VERSE
」】¶

「舉三聖問雪峰透網金鱗以何為食峰云待汝出¶
網來向汝道聖云一千五百人善知識話頭也不¶
識峰云老僧住持事繁。」
【
頌曰。¶

#+BEGIN_VERSE
「　擺尾搖頭戲碧川不煩雷雨送歸天曲鉤直釣齊拋¶卻誰羨絲綸掌上懸
#+END_VERSE
」】¶

「舉僧問雲門如何是塵塵三昧門云缽裡飯桶裏¶
水。」
【
頌曰。¶

#+BEGIN_VERSE
「　缽裡是飯桶裏是水逐塊韓盧咬人師子自家有病¶自家醫不用燒錢重引鬼
#+END_VERSE
」】¶

「舉雪峰住菴時有兩僧來禮拜峰見來以手托庵¶
門放身出云是甚麼僧亦云是甚麼峰低頭歸菴¶
僧後到巖頭頭問甚麼處來僧云嶺南來頭云曾¶
到雪峰麼僧云曾到頭云有何言句僧舉前話頭¶
云他道甚麼僧云他無語低頭歸庵頭云噫我當¶
初悔不向他道末後句若向伊道天下人不奈雪¶
老何僧至夏末再舉前話請益頭云何不早問僧¶
云未敢容易頭云雪峰雖與我同條生不與我同¶
條死要識末後句只這是。」
【
頌曰。¶

#+BEGIN_VERSE
「　末後句為君說兩口分明無一舌低頭歸去絕商量¶叢林浩浩成途轍途轍成路縱橫羊腸雖險惡依舊¶有人行
#+END_VERSE
」】¶

「舉僧問趙州久響趙州石橋到來只見略彴州云¶
汝只見略彴且不見石橋僧云如何是石橋州云¶
度驢度馬。」
【
頌曰。¶

#+BEGIN_VERSE
「　趙州石橋度驢馬橫身異類真瀟灑貪他腳跡蹉程¶途更買草鞋繞天下
#+END_VERSE
」】¶

「舉馬大師與百丈行次見埜鴨子飛過大師云是
<pb:KR6q0224_J_005-0736c>¶
什麼丈云埜鴨子大師云什麼處去也丈云飛過¶
去也大師遂扭百丈鼻頭丈作忍痛聲大師云又¶
道飛過去也。」
【
頌曰。¶

#+BEGIN_VERSE
「　生機滿目隨他去縵天網子網不住鼻孔拽脫可憐¶人斷送渾家在岐路
#+END_VERSE
」】¶

「舉雲門問僧近離甚處僧云西禪門云西禪近日¶
有何言句僧展兩手門打一掌僧云某甲話在門¶
卻展兩手僧無語門便打。」
【
頌曰。¶

#+BEGIN_VERSE
「　風前展手絕毫釐喫棒吞聲若個知駕與青龍騎未¶得謾嫌平白把人欺
#+END_VERSE
」】¶

「舉道吾與漸源至一家弔慰源拍棺云生邪死邪¶
吾云生也不道死也不道源云為什麼不道吾云¶
不道不道回至中路源云快與某甲道若不道打¶
和尚去也吾云打即任打道即不道源便打後道¶
吾遷化源至石霜舉似前話霜云生也不道死也¶
不道源云為什麼不道霜云不道不道源於言下¶
有省源一日將鍬子於法堂上從東過西從西過¶
東霜云作什麼源云覓先師靈骨霜云洪波浩渺¶
白浪滔天覓什麼先師靈骨源云正好著力太原¶
孚云先師靈骨猶在。」
【
頌曰。¶

#+BEGIN_VERSE
「　打了不知真痛癢死來方悟活機關黃金鎖骨饒尋¶得也是重添爝後瘢
#+END_VERSE
」】¶

「舉良禪客問欽山一鏃破三關時如何山云放出¶
關中主看良云恁麼則知過必改山云更待何時¶
良云好箭放不著所在便出山云且來闍黎良回¶
首山把住云一鏃破三關即且止試與欽山發箭¶
看良擬議山打七棒云且聽這漢疑三十年。」
【
頌曰。¶

#+BEGIN_VERSE
「　關中主誰辨取點肋點胸徒自許囓鏃機危善者稀¶射虎將軍空沒羽報君知莫莽鹵大地荒來無寸土
#+END_VERSE
」】¶

「舉僧問趙州至道無難唯嫌揀擇如何是不揀擇
<pb:KR6q0224_J_005-0737a>¶
州云天上天下唯我獨尊僧云此猶是揀擇州云¶
田厙奴什麼處是揀擇僧無語。」
【
頌曰。¶

#+BEGIN_VERSE
「　虛空體非群相背面曾無兩樣若將方位論量大似¶作模罔象如何若何三十拄杖
#+END_VERSE
」】¶

「舉僧問趙州至道無難唯嫌揀擇是時人窠窟否¶
州云曾有人問我直得五年分疏不下。」
【
頌曰。¶

#+BEGIN_VERSE
「　五年分疏不下作者全無柄把快須脫臼離窠莫更¶鑽龜打瓦
#+END_VERSE
」】¶

「舉僧問趙州至道無難唯嫌揀擇纔有語言是揀¶
擇和尚如何為人州云何不引盡這語僧云某甲¶
只念到這裏州云只這至道無難唯嫌揀擇。」
【
頌曰。¶

#+BEGIN_VERSE
「　彌盧不高滄海非廣趙州為人古今標榜蕩盡歸來¶切忌鹵莽
#+END_VERSE
」】¶

「舉雲門以拄杖示眾云拄杖子化為龍吞卻乾坤¶
了也山河大地甚處得來。」
【
頌曰。¶

#+BEGIN_VERSE
「　頭角崢嶸桃浪奔乾坤吞盡出無門如今落在山僧¶手一棒須教血一痕
#+END_VERSE
」】¶

「舉風穴垂語云若立一塵家國興盛不立一塵家¶
國喪亡。」
【
頌曰。¶

#+BEGIN_VERSE
「　若立一塵家國盛不立一塵家國亡埜老豈知堯舜¶力君王休更說垂裳
#+END_VERSE
」】¶

「舉雲門示眾云乾坤之內宇宙之間中有一寶秘¶
在形山拈燈籠向佛殿裏將三門來燈籠上。」
【
頌曰。¶

#+BEGIN_VERSE
「　掀翻宇宙及玄關放出神光一道閒堪笑春池忙拾¶礫寶山入後竟空還
#+END_VERSE
」】¶

「舉外道問佛不問有言不問無言世尊良久外道¶
讚歎云世尊大慈開我迷雲令我得入外道去後¶
阿難問佛外道有何所證而言得入佛云如世良¶
馬見鞭影而行。」
【
頌曰。¶

#+BEGIN_VERSE
「　有無不問雙提脫便當展足行空闊更待圉人鞭影
<pb:KR6q0224_J_005-0737b>¶搖可憐皮下原無血
#+END_VERSE
」】¶

「舉巖頭問僧什麼處來僧云西京來頭云黃巢過¶
後還收得劍麼僧云收得巖頭引頸近前云㘞僧¶
云師頭落也巖頭呵呵大笑僧後到雪峰峰問什¶
麼處來僧云巖頭來峰云有何言句僧舉前語雪¶
峰打三十棒趕出。」
【
頌曰。¶

#+BEGIN_VERSE
「　三十烏藤正令行嫌他賞罰太分明黃巢過後誰收¶劍持繞天涯報太平
#+END_VERSE
」】¶

「舉梁武帝請傅大士講金剛經大士便於座上揮¶
案一下便下座武帝愕然誌公問陛下還會麼帝¶
云不會誌公云大士講經竟。」
【
頌曰。¶

#+BEGIN_VERSE
「　揮案一聲同霹靂玄音妙旨俱狼藉美味不中飽人¶餐笑煞誌公旁說食
#+END_VERSE
」】¶

「舉仰山問三聖汝名什麼聖云惠寂仰山云惠寂¶
是我聖云我名惠然仰山呵呵大笑。」
【
頌曰。¶

#+BEGIN_VERSE
「　你心頭似我心頭是馬何須喚作牛卻怪口鬆輕說¶破笑聲響落幾千秋
#+END_VERSE
」】¶

「舉南泉歸宗麻谷同去禮拜忠國師至中路南泉¶
於地上畫一圓相云道得即去歸宗於圓相中坐¶
麻谷作女人拜泉云恁麼則不去也歸宗云是什¶
麼心行。」
【
頌曰。¶

#+BEGIN_VERSE
「　一伙美泥團漢子小原非弟大非兄堂堂官路平如¶砥誰信生涯各自行
#+END_VERSE
」】¶

「舉溈山五峰雲巖同侍立百丈百丈問溈山併卻¶
咽喉唇吻作麼生道溈山云卻請和尚道丈云我¶
不辭向汝道恐已後喪我兒孫。」
【
頌曰。¶

#+BEGIN_VERSE
「　卻請和尚道不落尋常併玄妙滄溟浪息天無雲八¶面清風紅日照
#+END_VERSE
」】¶

「舉百丈復問五峰併卻咽喉唇吻作麼生道峰云¶
和尚也須併卻丈云無人處斫額望汝。」
【
頌曰。
<pb:KR6q0224_J_005-0737c>¶

#+BEGIN_VERSE
「　和尚也併卻敵勝驚群展謀略直饒黑白未分前好¶手何曾錯一著
#+END_VERSE
」】¶

「舉百丈又問雲巖併卻咽喉唇吻作麼生道嚴云¶
和尚有也未丈云喪我兒孫。」
【
頌曰。¶

#+BEGIN_VERSE
「　和尚有也未倉扁何曾知藥忌是草拈來便殺人到¶底問誰明活意
#+END_VERSE
」】¶

「舉僧問馬大師離四句絕百非請師直指西來意¶
馬師云我今日勞倦不能為汝說問取智藏去僧¶
問智藏藏云何不問和尚僧云和尚教來問藏云¶
我今日頭痛不能為汝說問取海兄去僧問海兄¶
海云我到這裏卻不會僧舉似馬大師馬師云藏¶
頭白海頭黑。」
【
頌曰。¶

#+BEGIN_VERSE
「　離四句絕百非大家相聚喫莖虀是他父子雖同病¶忌口誰知勝上醫
#+END_VERSE
」】¶

「舉金牛和尚每至齋時自將飯桶於僧堂前作舞¶
呵呵大笑云菩薩子喫飯來。」
【
頌曰。¶

#+BEGIN_VERSE
「　飯桶舁來香氣浮堂前笑煞老金牛杓柄短長休計¶較秪要諸人飽便休
#+END_VERSE
」】¶

「舉僧從定州和尚會裏來到烏臼烏臼問定州法¶
道何似這裏僧云不別臼云若不別更轉彼中去¶
便打僧云棒頭有眼不得草草打人臼云今日打¶
著一個也又打三下僧便出去臼云屈棒元來有¶
人喫在僧轉身云爭奈杓柄在和尚手裡臼云汝¶
若要山僧回與汝僧近前奪臼手中棒打臼三下¶
臼云屈棒屈棒僧云有人喫在臼云草草打著個¶
漢僧便禮拜臼云卻恁麼去也僧大笑而出臼云¶
消得恁麼消得恁麼。」
【
頌曰。¶

#+BEGIN_VERSE
「　一拳還一拳一踢還一踢伯牙與子期不是閒相識
#+END_VERSE
」】¶

「舉丹霞問僧甚處來僧云山下來霞云喫飯了也¶
未僧云喫飯了霞云將飯來與汝喫底人還具眼
<pb:KR6q0224_J_005-0738a>¶
麼僧無語。」
【
頌曰。¶

#+BEGIN_VERSE
「　施者受者俱瞎漢盡其機來明一半世間隨例喫飯¶人直須列下重加勘
#+END_VERSE
」】¶

「舉僧問雲門如何是超佛越祖之談門云餬餅。」
【
頌¶
曰。¶

#+BEGIN_VERSE
「　韶陽爐灶甚鮮新胡餅馨香貨物真一等現錢成買¶賣攙行奪市更無人
#+END_VERSE
」】¶

「舉古有十六開士於浴僧時隨例入浴忽悟水因¶
雪竇云諸禪德作麼生會他道玅觸宣明成佛子¶
住也須七穿八穴始得。」
【
頌曰。¶

#+BEGIN_VERSE
「　妙觸宣明喜復喜通身知是自家底休圖入水見長¶人一物也無當再洗
#+END_VERSE
」】¶

「舉僧問投子一切聲是佛聲是否投子云是僧云¶
和尚莫𡱰沸碗鳴聲投子便打又問麤言及細語¶
皆歸第一義是否投子云是僧云喚和尚作一頭¶
驢得麼投子便打。」
【
頌曰。¶

#+BEGIN_VERSE
「　投子機輪固奇絕這僧卻也善輸籌可憐驅奪曾無¶術白日空來作小偷
#+END_VERSE
」】¶

「舉僧問趙州初生孩子還具六識也無趙州云急¶
水上打毬子僧復問投子急水上打毬子意旨如¶
何投子云念念不停流。」
【
頌曰。¶

#+BEGIN_VERSE
「　見人解笑不知名大地山河似掌平天上麒麟原有¶種卻憑古佛辨英聲
#+END_VERSE
」】¶

「舉僧問藥山平田淺草麈鹿成群如何射得麈中¶
麈山云看箭僧放身便倒山云侍者拖出這死漢¶
僧便走山云美泥團漢有什麼限。」
【
頌曰。¶

#+BEGIN_VERSE
「　擎頭戴角來架箭張弓接得路便翻身機關何迅捷¶別別淺草平田有餘烈
#+END_VERSE
」】¶

「舉僧問大龍色身敗壞如何是堅固法身龍云山¶
花開似錦澗水湛如藍。」
【
頌曰。
<pb:KR6q0224_J_005-0738b>¶

#+BEGIN_VERSE
「　山花似錦澗水如藍髑髏乾盡始許相諳刺破眼睛¶無避處曼殊室利是同參
#+END_VERSE
」】¶

「舉雲門示眾云古佛與露柱相交是第幾機自代¶
云南山起雲北山下雨。」
【
頌曰。¶

#+BEGIN_VERSE
「　南山一片雲北山一陣雨古佛本無言露柱卻有語¶雲門跛足師趁口多欺汝若問第幾機今口憑誰舉
#+END_VERSE
」】¶

「舉維摩詰問文殊師利何等是菩薩入不二法門¶
文殊曰如我意者於一切法無言無說無示無識¶
離諸問荅是為入不二法門於是文殊師利問維¶
摩詰我等各自說已仁者當說何等是菩薩入不¶
二法門雪竇云維摩道什麼復云勘破了也。」
【
頌曰。¶

#+BEGIN_VERSE
「　文殊走卻金毛維摩卷卻銕舌須知古路無蹤不用¶循途守轍
#+END_VERSE
」】¶

「舉僧到桐峰庵主處便問這裡忽逢大虫時又作¶
麼生庵主便作虎聲僧便作怕勢庵主呵呵大笑¶
僧云這老賊庵主云爭奈老僧何僧休去。」
【
頌曰。¶

#+BEGIN_VERSE
「　草窠裡跳一個秪瞻前靡顧後雖然氣可食全牛伏¶肉何曾肯轉頭可憐獵人輕放過長林風起至今愁
#+END_VERSE
」】¶

「舉雲門垂語云人人盡有光明在看時不見暗昏¶
昏作麼生是諸人光明自代云廚庫三門又云好¶
事不如無。」
【
頌曰。¶

#+BEGIN_VERSE
「　三門廚庫常相對見如不見何曾會別有神光照膽¶寒也須一捏百雜碎
#+END_VERSE
」】¶

「舉雲門示眾云藥病相治盡大地是藥那個是自¶
己。」
【
頌曰。¶

#+BEGIN_VERSE
「　盡大地是藥那個是自己直饒化三千依舊可知禮
#+END_VERSE
」】¶

「舉玄沙示眾云諸方老宿盡道接物利生忽遇三¶
種病人來作麼生接患盲者拈鎚豎拂他又不見¶
患聾者語言三昧他又不聞患啞者教伊說又說¶
不得且作麼生接若接此人不得佛法無靈驗僧
<pb:KR6q0224_J_005-0738c>¶
請益雲門雲門云汝禮拜著僧拜起雲門以拄杖¶
挃僧退後門云汝不是患盲復喚近前來僧近前¶
門云汝不是患聾門乃云還會麼僧云不會門云¶
汝不是患啞僧於此有省。」
【
頌曰。¶

#+BEGIN_VERSE
「　玄沙死盡活人雲門活盡死漢可憐瘖啞盲聾到處¶牽行搭伴掌中一粒大還丹萬兩黃金曾不換
#+END_VERSE
」】¶

「舉雲巖問道吾大悲菩薩用許多手眼作什麼吾¶
云如人夜半背手摸枕子巖云我會也吾云汝作¶
麼生會巖云遍身是手眼吾云道即太煞道只道¶
得八成巖云師兄作麼生吾云通身是手眼。」
【
頌曰。¶

#+BEGIN_VERSE
「　通身遍身俱是手眼咄哉文殊不用揀選
#+END_VERSE
」】¶

「舉僧問智門如何是般若體門云蚌含明月僧云¶
如何般若用門云兔子懷胎。」
【
頌曰。¶

#+BEGIN_VERSE
「　蚌含明月兔懷胎潑水那堪又撒灰淨地無端遭污¶卻順憑風雨長莓苔
#+END_VERSE
」】¶

「舉鹽官一日喚侍者與我將犀牛扇子來侍者云¶
扇子破也官云扇子既破還我犀牛兒來侍者無¶
對。」
【
頌曰。¶

#+BEGIN_VERSE
「　侍者無牛明是詐鹽官扇破漫尋蹤清風滿掘難收¶拾所用誰知各不同
#+END_VERSE
」】¶

「舉世尊一日陞座文殊白椎云諦觀法王法法王¶
法如是世尊便下座。」
【
頌曰。¶

#+BEGIN_VERSE
「　椎聲塞殺懸河口下座忙忙外邊走箇個尋伊腳板¶蹤錯過靈山師子吼
#+END_VERSE
」】¶

「舉僧問大光長慶道因齋慶讚意旨如何大光作¶
舞僧禮拜光云見個什麼便禮拜僧作舞光云這¶
埜狐精。」
【
頌曰。¶

#+BEGIN_VERSE
「　學我者拙似我者死堪笑諸方出口入耳一模脫出¶當風流爭及雲門六不收要得千差同入炤直須頂¶上豁雙眸
#+END_VERSE
」】
<pb:KR6q0224_J_005-0739a>¶

「舉楞嚴經云吾不見時何不見吾不見之處若見¶
不見自然非彼不見之相若不見吾不見之地自¶
然非物云何非汝。」
【
頌曰。¶

#+BEGIN_VERSE
「　墨黑漆處行一步忽然絆倒全身墮信手摸得大錠¶金不是福兮定是禍
#+END_VERSE
」¶

又¶

#+BEGIN_VERSE
「　漁郎自別武陵溪曲曲桃花舊路迷身在其中不知¶止仙凡從此隔雲泥
#+END_VERSE
」】¶

「舉長慶有時云寧說阿羅漢有三毒不說如來有¶
二種語不道如來無語只是無二種語保福云作¶
麼生是如來語慶云聾人爭得聞保福云情知你¶
向第二頭道慶云作麼生是如來語保福云喫茶¶
去。」
【
頌曰。¶

#+BEGIN_VERSE
「　聾者不聞且喫茶去一人得口一人失耳山僧今日¶有麤言何如道個可惜許
#+END_VERSE
」】¶

「舉趙州上堂云金佛不度爐木佛不度火泥佛不¶
度水真佛內裡坐。」
【
頌曰。¶

#+BEGIN_VERSE
「　水火無情殺活殊更教打併入紅爐這回不用提真¶佛纔有絲毫涉異途
#+END_VERSE
」】¶

「舉金剛經云若為人輕賤是人先世罪業應墮惡¶
道以今世人輕賤故先世罪業則為消滅。」
【
頌曰。¶

#+BEGIN_VERSE
「　少小龍沙慣射鵰歸來那怕陣雲高縱然不得封侯¶印誰敢當鋒犯寶刀
#+END_VERSE
」】¶

「舉天平和尚行腳時參西院常云莫道會佛法覓¶
個舉話人也無一日西院遙見召云從漪平舉頭¶
西院云錯平行三兩步西院又云錯平近前西院¶
云適來這兩錯是西院錯是上座錯平云從漪錯¶
西院云錯平休去西院云且在這裡過夏待共上¶
座商量這兩錯平當時便行後住院謂眾云我當¶
初行腳時被業風吹到思明長老處連下兩錯更
<pb:KR6q0224_J_005-0739b>¶
留我過夏待共我商量我不道恁麼時錯我發足¶
向南方去時早知道錯了也。」
【
頌曰。¶

#+BEGIN_VERSE
「　喚回兩錯儘淆訛行腳高流會也麼向後忽然思拔¶本鑽天鷂子過新羅
#+END_VERSE
」】¶

「舉肅宗帝問忠國師如何是十身調御國師云檀¶
越踏毗盧頂上行帝云寡人不會國師云莫認自¶
己清淨法身。」
【
頌曰。¶

#+BEGIN_VERSE
「　莫認清淨身直踐毘盧頂咄哉老南陽寒濤翻古井
#+END_VERSE
」】¶

「舉僧問巴陵如何是吹毛劍巴陵云珊瑚枝枝撐¶
著月。」
【
頌曰。¶

#+BEGIN_VERSE
「　照雪光芒射斗寒珊瑚枝上月團圞秪消一句酬恩¶了不用黃金白玉盤
#+END_VERSE
」】¶
¶
¶
¶
¶
¶
¶
¶
靈瑞尼祖揆符禪師妙湛錄卷第五(終)